# Metodika vývoje (SDLC + Scrum)

Pro tento projekt používám **SDLC (Software Development Life Cycle)** v kombinaci s metodologií **Scrum**.

## SDLC – proces vývoje softwaru
SDLC není metodologie, ale obecný **proces**, který popisuje fáze vývoje softwaru. Patří sem:

1. **Plánování** – definice cílů, požadavků a zdrojů.
2. **Analýza** – sběr požadavků, funkčních i nefunkčních.
3. **Návrh** – architektura systému, databázový model, API.
4. **Implementace** – vývoj backendu a frontendu.
5. **Testování** – ověření funkčnosti a stability.
6. **Nasazení** – spuštění aplikace.
7. **Údržba** – opravy chyb, aktualizace, rozšiřování.

Tyto fáze lze realizovat různými přístupy:

* **Waterfall (vodopádový přístup)** – postupuje krok za krokem, nevýhoda: špatně reaguje na změny.
* **Iterativní/Agile přístup** – cyklický proces, kdy se fáze opakují, výhoda: průběžná kontrola a možnost reagovat na změny.

Pro vizualizaci použiji schéma tzv. **ležaté osmičky**, které znázorňuje nekonečný cyklus plánování, vývoje, testování a údržby.

## Scrum – agilní metodologie
Scrum je konkrétní metodologie, která SDLC doplňuje o jasnou strukturu práce:

* **Sprinty** – časově omezené úseky (1–2 týdny), v nichž se dokončuje část systému.
* **Product backlog** – seznam všech požadavků.
* **Sprint backlog** – seznam úkolů pro aktuální sprint.
* **Review a retrospektiva** – shrnutí, co se povedlo a co je potřeba zlepšit.

Scrum umožňuje lépe řídit čas, pravidelně kontrolovat postup a měnit priority. Díky tomu simuluje reálné pracovní prostředí a ukazuje, že projekt je připraven na týmovou spolupráci.
